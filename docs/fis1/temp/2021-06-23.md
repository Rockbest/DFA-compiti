Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Catania, 23 Giugno 2021
Per la prova in itinere (2 ore) svolgere i problemi: 2, 3, 4
Per la prova completa (3 ore) svolgere i problemi: 1, 2, 3

## Problema n.1
Un pallone di massa m e raggio R, finito accidentalmente sul tetto, rimane in equilibrio precario,
bloccato da una foglia a un’altezza H=7.5 m dal suolo, come in figura. Quando quest’ultima viene
spostata da un refolo di vento, il pallone comincia a rotolare (senza strisciare) lungo la falda del
tetto per poi finire a terra.
a) Trattando il pallone come un guscio sferico omogeneo e assumendo che il tetto non presenti
asperità, calcolare le componenti orizzontale e verticale della velocità del pallone nel momento in
cui arriva alla fine del tetto, che si trova a quota h=4.5 m dal suolo. Sia θ=45°.
b) Calcolare a quale distanza orizzontale d dalla fine della falda del tetto il pallone tocca terra.

## Problema n.2
Una bilancia ha due bracci disuguali, di lunghezza rispettivamente l1=10 cm e l2=30 cm. Al braccio
più corto è agganciato un piatto di ottone di massa mp=150 g, inizialmente vuoto, mentre
all’estremità del braccio più lungo è appeso, mediante un filo di massa trascurabile, un corpo di
massa M. Si trova che per ottenere l’equilibrio è necessario mettere sul piatto una massa m=650 g.
a) Si determini M.
b) Si immagini di ripetere la pesata con il corpo di massa M immerso in acqua distillata (densità
1000 kg/m3), si veda la figura. Sapendo che il suo volume è 0.05 dm3, determinare la massa che è
necessario togliere dal piatto di ottone per ottenere nuovamente l’equilibrio.

## Problema n.3
Una mole di gas ideale monoatomico effettua il ciclo reversibile descritto in figura.
a) Calcolare il rendimento del ciclo.
b) Calcolare la variazione di entropia del gas nella trasformazione AB.

## Problema n.4
In una vasca, contenente una massa mA=1 kg di acqua a temperatura ambiente, viene inserito un
cubo di ghiaccio di massa m0,G=10 g. Dopo un certo tempo, si osserva che il volume della parte del
cubo di ghiaccio emersa si è ridotto del 50%: di quanto, in corrispondenza, si è ridotta la
temperatura dell’acqua nella vasca? Si consideri il valore del calore latente di fusione del ghiaccio
pari a 3.33×105 J/kg e il valore del calore specifico dell’acqua pari a 4190 J/kgK.