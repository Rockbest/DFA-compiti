---
title: Testi 2011-2012
---

# Esame del 08 Febbraio 2012
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere svolgere i problemi 1, 2, 3 (tempo 2h)
Per la prova completa svolgere i problemi 2, 3, 4, 5 (tempo 3h)

## Problema n.1 
Un bombardiere in picchiata con un angolo di 56° rispetto alla verticale, lascia cadere una bomba dall’altezza di 730 m per colpire un bersaglio che si trova ad una distanza orizzontale di 500 m dal punto di sgancio. La bomba colpisce il suolo 5.10 s più tardi mancando il bersaglio. Determinare:
1. Il modulo della velocità del bombardiere.
2. La distanza orizzontale a cui la bomba tocca terra rispetto al bersaglio.
3. L’angolo della velocità al suolo rispetto all’orizzontale.

## Problema n.2 
Due corpi sono collegati da un filo come in figura; le masse valgono m1=14kg, m2=2kg, l’angolo di inclinazione del piano è ϑ=30°. Il corpo m2 è anche legato al suolo da una molla di costante elastica k=100N/m e lunghezza a riposo nulla. Nella situazione della figura l’allungamento della molla è l=0.2 m e il sistema è in quiete perché m1 è bloccato da un appoggio.
1. Calcolare la tensione del filo e la componente parallela al
piano inclinato della reazione dell’appoggio.
2. Se ad un certo istante viene levato l’appoggio, calcolare
l’accelerazione iniziale del sistema e quale sarà la massima
estensione della molla. Si supponga trascurabile ogni attrito.

## Problema n.3 
Un’asta di massa m=3kg e lunghezza l=30cm è inizialmente ferma su un piano orizzontale liscio. Due punti materiali di masse m1=2kg e m2=1kg si muovono con la stessa velocità v0=4m/s secondo la direzione e versi indicati in figura. Ad un certo istante entrambi urtano l’asta rispettivamente a distanza d1=10cm e d2=5cm dal centro dell’asta e vi rimangono attaccati. L’asta è libera di muoversi sul piano. Determinare:
1. La velocità di traslazione del sistema dopo l’urto;
2. La velocità angolare del sistema dopo l’urto.

## Problema n.4 
Un serbatoio è riempito d’acqua fino all’altezza H. Un foro è praticato su una delle pareti laterali ad un profondità h dalla superficie dell’acqua. Determinare:
1. La distanza dal piede della parete alla quale il getto d’acqua uscente
dal foro urta il pavimento.
2. A che profondità bisognerebbe fare un foro affinché il getto uscente
cada al suolo il più lontano possibile dal fondo del serbatoio.

## Problema n.5 
Due moli di un gas ideale biatomico passano dallo stato termodinamico A, TA=400 K, allo stato B, TB=300K, tramite una espansione adiabatica reversibile e successivamente allo stato C, TC=100 K, tramite una trasformazione isocora reversibile. Si determini per il processo ABC:
1. Il diagramma delle trasformazioni nel piano pV;
2. Il lavoro compiuto dal gas;
3. La quantità di calore scambiata, in modulo e segno;
4. La variazione di entropia del sistema;
5. La variazione di energia interna del sistema.

# Esame del 29 Febbraio 2012
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova completa svolgere i problemi 1, 2, 3, 4 (tempo 3h)

## Problema n.1 
Due ragazzini giocano a colpire una scatoletta con una biglia sparata da un fucile a molla fissato su un tavolo. La scatoletta si trova a una distanza orizzontale di 2.20 m dalla bocca del fucile (vedi figura). Barbara comprime la molla di 1.10 cm, ma il tiro risulta corto di 27.0 cm. Di quanto dovrà comprimerla Roberto per fare centro?

## Problema n.2 
Una fune leggera è avvolta attorno a un cilindro pieno di massa m1=25 kg e raggio 8 cm. La fune passa su una puleggia di massa trascurabile e priva di attrito e sostiene un corpo di massa m2= 5 kg (vedi figura). Il piano su cui si muove il cilindro è inclinato di 30° rispetto all’orizzontale. Supponendo che il cilindro rotoli senza strisciare, si determini:
1. L’accelerazione del centro di massa del cilindro;
2. La tensione della fune.
(Suggerimento: si osservi che il rotolamento di un angolo ϕ del cilindro corrisponde ad uno spostamento
del contrappeso m2 di 2Rϕ)

## Problema n.3 
Si considerino i seguenti dati: massa della Terra MT=5.97x1024 kg, raggio medio della Terra RT=6.37x106 m, massa della Luna ML=7.35x1022 kg, raggio medio della Luna RL=1.74x106 m, distanza media Terra‐Luna RTL=3.84x108 m, costante di gravitazione universale G=6.67x10‐11 Nm2 /kg2 . Si determini:
1. assumendo la Terra fissa e l'orbita della Luna circolare, la velocità lineare e la velocità angolare
della Luna lungo l'orbita e il periodo di rivoluzione della Luna attorno alla Terra.
2. il valore dell'accelerazione di gravità sulla superficie della Luna confrontandolo con quello sulla
superficie della Terra;
3. il valore della velocità di fuga sulla superficie della Luna. È questa velocità sufficiente per
allontanarsi indefinitamente anche dalla Terra?

## Problema n.4 
Un motore termico fa compiere a 1 mole di un gas ideale monoatomico il seguente ciclo: la trasformazione AB è isocora, quella BC adiabatica e quella CA isobara, con TA=300 K, TB=600 K, TC=455 K. Determinare:
1. Il diagramma pV del ciclo.
2. Il calore, il lavoro e la variazione di energia interna per ciascuno dei tre processi e per l’intero ciclo.
3. Sapendo che nello stato A la pressione vale 1 atm, si determini la pressione del gas negli stati B e C.
4. La variazione di entropia del gas per ciascuno dei tre processi e per l’intero ciclo.

# Esame del 27 giugno 2012
Corso di Laurea in Fisica
Compito scritto di Fisica Generale I
M.G. Grimaldi – A. Insolia
per la prova in itinere svolgere i problemi 3, 4, 5;
per la prova completa svolgere i problemi 1, 2, 4, 5.

## Problema n.1
La figura seguente mostra un progetto per una montagna russa. Ciascun veicolo parte da fermo da un punto A e può scivolare sulle rotaie con attrito trascurabile. Ai fini della sicurezza è necessario che ci sia una minima forza normale esercitata dalle rotaie sul veicolo in tutti i punti per percorso, altrimenti il veicolo potrebbe abbandonare le rotaie. Qual è il valore minimo del raggio di curvatura di sicurezza nel punto B? Utilizzare i dati indicati in figura. Calcolare inoltre la distanza x di arresto che il veicolo avrebbe se dopo essere giunto a terra proseguisse salendo un piano inclinato di θ=15° rispetto all’orizzontale e con coefficiente di attrito dinamico tra il veicolo e le rotaie pari a µ=0.1.

## Problema n.2
Un sistema come quello indicato in figura è rilasciato da fermo con la molla (K=20 N/m) alla sua lunghezza di equilibrio (né stirata, né compressa). La puleggia è un disco di massa M= 11 kg e M=11 kg raggio R=30 cm. Se l’attrito sul piano inclinato di 37° è trascurabile:
a) Quanto spazio percorre la massa di 2 kg sul piano
inclinato.
b) Quale sarà la velocità del corpo di massa 2 kg dopo che
sarà scivolato di 1m sul piano inclinato?
c) Qual è la sua velocità massima e quanto spazio avrà percorso nell’istante in cui avrà raggiunto tale
valore?

## Problema n.3
Un piccolo tubo è piegato a forma di cerchio di raggio r e giace in un piano verticale. Due liquidi con densità ρ e σ (ρ>σ) riempiono mezzo cerchio con volumi uguali (vedi figura). Determinare l’angolo con la verticale che il raggio forma passando per l’interfaccia tra i due liquidi.

## Problema n.4
Una mole di gas perfetto biatomico esegue il seguente ciclo reversibile: dallo stato A con pA=5atm si espande isobaricamente fino allo stato B con VB=10 l, assorbendo una quantità di calore Q=8754 J; si porta allo stato C con pC=2.4atm con un processo isocoro; il gas viene compresso fino allo stato D con una trasformazione isoterma; il gas viene infine compresso fino a ritornare nello stato di partenza A con una trasformazione adiabatica. Si richiede di:
a) Disegnare il ciclo in un diagramma p‐V;
b) Determinare le temperature nei punti A, B, C, D;
c) Determinare il rendimento η del ciclo.

## Problema n.5
Un recipiente contenente una massa di acqua (M=1 kg) alla temperatura T0=20°C viene posto su un fornello elettrico alla temperatura T1=400°C. L'acqua viene portata all'ebollizione e comincia ad evaporare, si consideri che il contenitore è chiuso. Calcolare la variazione di entropia del sistema (fornello+acqua+vapore) quando sono evaporati m= 100 g di acqua, trascurando l’eventuale condensazione del vapore sulle pareti del contenitore. (NOTA: si adoperino per il calore latente di vaporizzazione dell'acqua λv = 2.26 × 106 J/kg, per il calore specifico dell'acqua ca = 4186.6 J/K kg e per il calore specifico del vapore d'acqua cv =1952 J/K kg.)

# Esame del, 12 settembre 2012
Corso di Laurea in Fisica
Compito scritto di Fisica Generale I
M.G. Grimaldi – A. Insolia
per la prova in itinere svolgere i problemi 3, 4, 5;
per la prova completa svolgere i problemi 1, 2, 3, 4.

## Problema n.1
Lungo un piano inclinato di un angolo θ = 15° vengono fatti scendere due cubi di uguale massa m = 1,70 kg, con diverso coefficiente di attrito (sia statico che dinamico) con il piano: µ1=0,50 per il cubo 1 a valle, e µ2=0,25 per il cubo 2 a monte (vedi Figura 1). I cubi, inizialmente fermi e distanti d=105 cm, vengono liberati simultaneamente all'istante t=0. Ad un certo istante tC collidono, rimanendo attaccati dopo la collisione. Calcolare:
1. l'istante di tempo tC in cui avviene l'urto;
2. la velocità del sistema dei due cubi attaccati immediatamente dopo l'urto (si assuma, in prima
approssimazione, che tutte le forze esterne siano assai minori della forza impulsiva sviluppata
nell’urto).

## Problema n.2
Una sbarra uniforme di massa m=1,25 kg e lunghezza l= 154 cm e sospesa ad un perno con asse di rotazione orizzontale collocato ad una delle estremità. L'asta è inizialmente a riposo in posizione orizzontale e viene lasciata andare (Fig. 2a). Quando raggiunge la posizione verticale, l'asta si spezza in corrispondenza del suo punto centrale (Fig. 2b). La metà superiore è collegata al perno continua a ruotare, mentre quella inferiore cade sotto l'azione della gravità (Fig. 2c). Si assuma che la rottura avvenga senza generazione di forze impulsive, e si trascurino tutti gli attriti. Calcolare:
1. il momento di inerzia dell'asta (prima della rottura) attorno all'asse di rotazione;
2. la velocità angolare dell'asta immediatamente prima della rottura;
3. l'angolo massimo rispetto alla verticale a cui si porta la metà dell'asta superiore dopo la rottura
(vedi Fig. 2c);
4. la velocità del centro di massa del frammento inferiore e l’energia cinetica totale per il frammento
inferiore immediatamente dopo la rottura.

## Problema n.3
Una mole di gas perfetto biatomico descrive il seguente ciclo: una isocora irreversibile AB ottenuta ponendo il gas, inizialmente nello stato A, a contatto termico con una sorgente a TB = 731 K; una isoterma reversibile BC e una isobara reversibile CA in cui VC/VA=2,84.
1. rappresentare il ciclo in un diagramma pV;
2. determinare la temperatura TA nel punto A;
3. determinare il rendimento η del ciclo;
4. determinare la variazione di entropia dell'universo in un ciclo.

## Problema n.4
Un tubo di massa M = 11,90 kg, sezione A = 184 cm2 e lunghezza l = 196 cm è sigillato con un tappo in corrispondenza della sua estremità superiore, mentre l'estremità inferiore è aperta. Il tubo contiene inizialmente aria alla pressione atmosferica p0 = 1 bar, occupante l'intero volume Al (Fig.4a). Il tubo viene quindi appoggiato su una superficie di acqua con massa volumica ρ= 1000 kg/m3 e quindi, mantenendolo verticale, immerso fino al raggiungimento della posizione di equilibrio. In questo processo l'aria presente all'interno viene compressa (Fig. 4b). Calcolare, in condizioni di equilibrio:
1. la pressione p dell'aria nel tubo;
2. la differenza di livello d tra la superficie dell'acqua all'esterno del tubo e all'interno;
3. (QUESITO FACOLTATIVO) la lunghezza b della parte di tubo che rimane emersa fuori dall'acqua.

## Problema n.5
Un gas biatomico è contenuto dentro un cilindro con pistone di area S=200 cm2 e peso trascurabile collegato tramite una molla a un sostegno rigido. Inizialmente il volume del gas è V0=5 l, la pressione è pari a quella esterna p0=1 atm (la molla è cioè nella sua posizione di riposo) e la temperatura è T0=‐30°C. Lasciando il sistema a contatto con l’ambiente esterno, esso si porta alla temperatura ambiente T=27°C e il pistone si solleva di h=2cm.
1. Quanto vale la pressione finale p?
2. Qual’ è il valore della costante elastica K della molla?
3. Qual è il lavoro L compiuto durante la trasformazione? (si noti
che la pressione sul gas dipende dall’elongazione della molla).

# Esame del 19 Dicembre 2012
Corso di Laurea in Fisica
Compito scritto di Fisica Generale I
M.G. Grimaldi – A. Insolia
per la prova completa svolgere i problemi 1, 2, 3, 4.

## Problema n.1
Una mela di stacca dal ramo di un albero da un’altezza h=3 m rispetto al suolo; un bambino, distante d=5 m dalla linea di caduta della mela, lancia una freccetta, da un’altezza l =1m, cercando di colpire la mela. a) Determinare quale deve essere la direzione di lancio se questo viene effettuato nello stesso istante del distacco della mela;
b) Determinare la minima velocità di lancio necessaria per colpire la mela prima che essa tocchi terra;
c) Con una velocità di lancio di v0=9 m/s determinare quale deve essere la direzione e l’istante di
lancio, rispetto al momento del distacco della mela, per colpirla ad una quota pari ad l.

## Problema n.2
Un sistema come quello indicato in figura è costituito da una puleggia cilindrica uniforme di massa M = 2.0 kg e raggio R=30 cm il cui asse di rotazione è orizzontale. Due masse m1=4.0 kg e m2=3.0 kg sono appese ai due lati di un cavo inestensibile avvolto attorno alla puleggia. Il sistema è all’equilibrio con m1 che tocca il pavimento e m2 sospesa. Un corpo di massa m3=0.3 kg in caduta verticale colpisce con velocità v0=10.0 m/s il corpo di massa m2 rimanendovi attaccato. Assumendo che il cavo non scivoli attorno alla puleggia, determinare:
a) La velocità del corpo di massa m1 subito dopo l’urto;
b) L’altezza massima di elevazione da terra del corpo di massa m1;
c) La percentuale di energia dissipata nell’urto.

## Problema n.3
Un sistema costituito da una certa quantità di elio, gas monoatomico, ha inizialmente pressione di 16 atm, volume di 1.0 l e temperatura di 600 K. Subisce un’espansione quasi‐statica a temperatura costante fino a che il volume raggiunge il valore di 40.0 l, quindi una compressione quasi‐statica a pressione costante fino a che temperatura e volume sono tali che una compressione adiabatica quasi‐statica è in grado di riportare il gas allo stato iniziale.
a) Rappresentare questo ciclo in un diagramma PV.
b) Determinare volume e temperatura dopo la compressione a pressione costante.
c) Determinare il lavoro compiuto in ogni ramo del ciclo.
d) Determinare il rendimento del ciclo.

## Problema n.4
Due recipienti rigidi di volume rispettivamente VA e VB, termicamente isolati, contengono rispettivamente nA moli di gas monoatomico a pressione pA e nB moli di gas biatomico a pressione pB. I due recipienti sono inizialmente separati da un rubinetto chiuso, la cui apertura causa il mescolamento dei due gas. Dopo che si è raggiunto l’equilibrio, nell’ipotesi che i due gas si comportino come gas perfetti, calcolare: a) la temperatura finale;
b) la pressione finale;
c) la variazione di entropia del sistema.