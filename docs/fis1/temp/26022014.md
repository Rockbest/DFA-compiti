Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Catania, 26 Febbraio 2014
Per la prova completa (3 ore) svolgere i problemi: 1, 2, 3, 4
## Problema n.1
Due sfere sono sospese tramite due fili paralleli di uguale
lunghezza in modo tale che siano in contatto tra loro. La massa
della prima sfera sia m1=0.2 kg e quella della seconda sia pari a
m2=0.1kg. La prima sfera viene spostata dalla posizione di
equilibrio, sempre mantenendo il filo teso, in modo tale che il suo
centro di massa salga di 4.5 cm e viene in seguito lasciata libera di
muoversi. A quale altezza risaliranno le due sfere dopo la
collisione se:
a) l’urto è elastico
b) l’urto è completamente anelastico.
## Problema n.2
Un disco ed una sfera omogenei di pari raggio e massa, si muovono con velocità del centro di
massa rispettivamente vD e vS, e si trovano a risalire un piano inclinato, rotolando senza strisciare.
Determinare quanto vale il rapporto vD/vS affinché raggiungano la stessa quota h.
## Problema n.3
Una mole di gas perfetto monoatomico, inizialmente alla pressione PA=1 atm e temperatura
TA=500 K, subisce le seguenti trasformazioni:
1) isoterma reversibile dallo stato iniziale A allo stato finale B caratterizzato da VB=2VA;
2) adiabatica irreversibile dallo stato B allo stato C tale che VC=3VB e TC=TA/2;
3) isoterma reversibile fino ad un certo stato D;
4) isobara reversibile dallo stato D allo stato iniziale A.
Si calcoli:
a) il diagramma del ciclo in un piano p,V;
b) pressione, volume e temperatura del gas negli stati A, B, C e D;
c) i lavori eseguiti dal gas nelle quattro trasformazioni e le corrispondenti quantità di calore
scambiate dal gas;
d) il rendimento del ciclo realizzato.
## Problema n.4
Una massa m = 100 g di acqua inizialmente alla temperatura ti = 30°C è raffreddata a pressione
atmosferica fino a diventare ghiaccio alla temperatura di 0 °C. Calcolare la variazione di entropia
dell’acqua sapendo che il calore specifico dell’acqua in fase liquida vale cl = 1 cal/g °C; il calore
dell’acqua in fase solida vale cs = 0.5 cal/g °C e che il calore latente di fusione vale 80 cal/g e
ipotizzando che i calori specifici non varino nell’intervallo di temperature considerato.