Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Catania, 16 Febbraio 2022
Per la prova in itinere svolgere i problemi 1, 2, 3 (tempo 2h)
Per la prova completa svolgere i problemi 2, 3, 4, 5 (tempo 3 h).
Problema n.1
All’istante t=0 un punto materiale, inizialmente fermo nel punto A (con riferimento alla figura di
seguito) alla quota h=10 m su un piano liscio inclinato di α=30° rispetto all’orizzontale (asse x di
figura), viene lasciato libero. Allo stesso istante t=0 il corpo B viene lanciato con velocità v0
inclinata di α verso l’alto dall’origine del sistema di riferimento O. Se i due corpi si incontrano nel
punto C dove il piano inclinato incontra l’asse x, determinare la posizione del punto C.

Problema n.2
Un corpo di massa m1=1.00 kg, inizialmente in quiete, è lasciato cadere da un’altezza h, con h=12.0
m. Nello stesso istante in cui il corpo 1 inizia il suo moto, un secondo corpo, di massa m 2=2.00 kg,
viene lanciato da terra con velocità v20, lungo la stessa verticale. Date le condizioni, i due corpi si
scontreranno; indichiamo con tc e yc l’istante e la quota a cui avviene la collisione. Sapendo che
l’urto tra i due corpi è completamente anelastico e che dopo l’urto il corpo derivante dall’unione
dei due (di massa m1+m2) raggiunge una quota massima pari ad h, determinare:
a) la velocità v20 con cui è stato lanciato il corpo 2;
b) l’istante tc e la quota yc a cui avviene l’urto;
c) l’energia persa nella collisione.
[Trattare i corpi come puntiformi, trascurare ogni attrito e supporre l’urto istantaneo]
Problema n.3
Un disco omogeneo di raggio R=40 cm e massa m=25 kg è posto su un piano orizzontale scabro. Al
disco è applicata una coppia di forze che determina un momento applicato sull’asse del disco di
modulo M=50 Nm, perpendicolare al foglio ed entrante. I coefficienti di attrito statico e dinamico
tra disco e piano sono rispettivamente: s=0.30 e d=0.25.
a) Determinare se il moto del disco è di puro rotolamento.
b) Calcolare l’accelerazione angolare con cui il disco ruota e l’accelerazione del centro di massa.
1/2

Problema n.4
Un corpo, di massa m1=1000 kg, viene lanciato in direzione radiale dalla superficie terrestre con
una velocità iniziale v0 pari a 3/5 della sua velocità di fuga, vfuga.
a) Determinare la massima distanza rmax dal centro della Terra che raggiunge il corpo.
Nell’esatto momento in cui il corpo si trova alla distanza r max (quella calcolata nel punto
precedente), viene colpito da un meteorite di massa m2=2m1. Sapendo che l’urto con il meteorite
è completamente anelastico e che il corpo venutosi a formare prende a ruotare intorno alla Terra
sull’orbita circolare di raggio rmax, determinare:
b) il tempo che impiega il corpo a fare un giro completo intorno alla Terra;
c) la velocità v2 che il meteorite aveva prima dell’urto, specificandone la direzione;
d) l’energia persa nell’urto.
[Nei calcoli trascurare sia la resistenza dell’atmosfera che la rotazione terrestre. Per la massa e il
raggio terrestri utilizzare i seguenti valori: M=5.98 · 1024 kg, R=6.37 · 106 m]
Problema n.5
Una mole di gas monoatomico ideale inizialmente alla pressione PA=2x105 Pa e volume VA=10 dm3
compie il ciclo termodinamico reversibile: A→B→C→D→A, con AB isobara, BC adiabatica, CD
isobara, DA trasformazione lineare che riporta il gas nelle condizioni iniziali (si veda la figura). Sia
VB=1.5VA. Scegliere il valore della pressione pD in modo che la differenza di entropia tra gli stati B e
D sia pari a 2 J/K. Determinare, poi, il rendimento del ciclo.

2/2

