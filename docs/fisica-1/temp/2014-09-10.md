Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia

Catania, 10 Settembre 2014
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 4, 5

## Problema n.1
Un corpo A di massa mA=2kg è collegato tramite una fune
ideale, di lunghezza 2l=4m, ad un corpo B di massa mB=3kg
tramite una carrucola O (vedi figura). Inizialmente il corpo B è
appoggiato su un piano orizzontale ed il tratto di filo OB è
verticale, mentre il corpo A, in quiete, è tenuto col tratto di filo
OA teso ed orizzontale. Si lascia libero il corpo A (come un
pendolo). Si determini di quanto si abbassa il corpo A, in
verticale, prima che il corpo B si stacchi dal piano d’appoggio.

## Problema n.2
Calcolare la velocità periferica dell’estremo libero di un’asta
omogenea lunga l=2m e di massa m=2kg incernierata ad un estremo
che abbandona la sua posizione verticale di equilibrio (vedi figura),
quando l’asta raggiunge la posizione orizzontale.
[N.B. Attenzione: l’accelerazione angolare è funzione dell’angolo ]

1/2

## Problema n.3
Un pezzetto di ghiaccio di massa m1 e temperatura T1=250 K viene immerso in m2=60 g di acqua a
temperatura T2=330 K. Se il sistema è contenuto in un recipiente a pareti adiabatiche,
a) Si determini per quali valori della massa m1 il pezzetto di ghiaccio fonde completamente.
b) Calcolare la temperatura di equilibrio del sistema se la massa del cubetto di ghiaccio vale
m1=35g.
Il calore specifico del ghiaccio vale cg=2051 J/kgK, il calore specifico dell’acqua vale ca=4186.8
J/kgK ed il calore latente di fusione del ghiaccio è pari a λ=3.3x105 J/kg.

## Problema n.4
Tre moli di un gas ideale monoatomico vengono portate dallo stato A allo stato B mediante una
espansione adiabatica nel vuoto. Successivamente, il gas viene portato allo stato C tramite una
compressione adiabatica irreversibile. Infine il gas viene posto a contatto con una sorgente a
temperatura TA e ritorna allo stato iniziale A con una trasformazione isobara irreversibile. Sono
dati la temperatura TA=300 K, la pressione pA=2x105 Pa ed il lavoro compiuto nella trasformazione
BC, WBC=‐3.7x104 J. Determinare:
a) Il volume dello stato C
b) La variazione di entropia dell’universo. [NB: l’ambiente è la sorgente a temperatura TA]

## Problema n.5
Un galleggiante cubico di lato L=1.2 m ha una
massa mG= 180 kg ed è ancorato mediante
una catena di massa trascurabile ad un blocco
di cemento di massa mb=680 kg. Nella
configurazione normale il galleggiante è
immerso per Z=23 cm e il blocco è adagiato
sul fondo. La densità dell’acqua vale ρ=103
kg/m3. Calcolare:
a) La forza con cui è sollecitata la catena;
b) L’innalzamento dell’acqua ΔZ (cioè il galleggiante si trova immerso per Z+ΔZ) necessario
per sollevare il blocco dal fondo.

2/2

<br>
[:fontawesome-regular-file-pdf: Download](../pdf/2014-09-10.pdf){ .md-button }