Università di Catania

Corso di Laurea in Fisica

Compito scritto di Fisica Generale I

M.G. Grimaldi -- A. Insolia

Catania 26 Febbraio 2015

## Problema n.1

Un bambino fa roteare una pietra (di massa m=400 g) attaccata ad una
fune (da considerarsi inestensibile e di massa trascurabile) di moto
circolare uniforme in un piano verticale con centro di rotazione il
punto O, raggio della traiettoria R=1 m e velocità angolare ω=5 rad/s.
La traiettoria sfiora appena il suolo nel punto A. La fune si rompe
nell'istante in cui la pietra si trova nel semicerchio inferiore della
traiettoria, in fase ascendente, e la fune stessa forma con la direzione
verticale un angolo α=60°. Trascurando la resistenza dell'aria,
determinare:

a\) La distanza del punto B (da A) in cui la pietra atterra;

b\) Durante la rotazione della pietra, la tensione massima esercitata
dalla fune.

![C:\\Users\\Ruffino\\Desktop\\nuovo-2.tif](media/image1.tiff){width="3.906069553805774in"
height="1.754838145231846in"}

## Problema n.2

Un'asta di lunghezza l=1 m e massa m=6 kg può ruotare senza attrito
attorno ad un punto P posto ad una distanza d=15 cm da un estremo,
rimanendo in un piano orizzontale.

![](media/image2.emf){width="4.947825896762905in"
height="1.5402023184601925in"}

a\) Una particella di massa m^'^=100 g e velocità v~0~=120 m/s diretta
come in figura urta la sbarra nell'estremo più lontano da P e rimane
unita ad essa. Determinare la velocità angolare della sbarra dopo
l'urto.

b\) Si consideri adesso il caso in cui d sia metà della lunghezza della
sbarra. Si supponga che in tal caso la sbarra sia in moto con velocità
angolare ω~0~=5 rad/s e, ad un certo istante, uno dei suoi due estremi
urti elasticamente un punto materiale di massa m~0~ in quiete.
Determinare m~0~ in modo tale che dopo l'urto la sbarra si fermi.

## Problema n.3

Un gas perfetto compie un ciclo motore reversibile formato da due
adiabatiche e due isobare a pressione, rispettivamente, p~1~ e
p~2~=2p~1~.

a\) Si tracci un diagramma qualitativo del ciclo nel piano PV.

b\) Si calcoli il rendimento del ciclo se il gas fosse monoatomico.

b\) Si calcoli il rendimento del ciclo se il gas fosse biatomico.

## Problema n.4

Si consideri il sistema di tubazioni in figura.

![](media/image3.emf){width="2.0129035433070865in"
height="1.2813527996500438in"}

Nel tratto orizzontale inferiore, composto da un tubo di sezione
decrescente da un diametro D~1~=30 cm ad un diametro D~2~=15 cm, scorre
del liquido incomprimibile con velocità incognita. I due rami verticali
del sistema, posti in corrispondenza degli estremi della tubazione
inferiore, sono direttamente comunicanti con l'ambiente esterno. Il
dislivello che presentano le due colonne di liquido in questi rami è
pari a d=20 cm. Si calcoli la portata del flusso di liquido circolante
nella tubazione inferiore.

<br>
[:fontawesome-regular-file-pdf: Download](../pdf/2015-02-26.pdf){ .md-button }