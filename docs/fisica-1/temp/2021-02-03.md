Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Catania, 3 Febbraio 2021
Per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4 (tempo 2 h).
## Problema n.1
Un punto materiale di massa m viene lanciato (verso destra) con velocità iniziale v0 sulla guida
schematizzata in figura. La guida è costituita da un primo tratto orizzontale e da un secondo tratto
costituito da due archi di circonferenza di raggio R=2.00 m di apertura angolare π/3 che si
raccordano nel punto P (il primo arco ha la concavità verso l’alto, il secondo verso il basso, vedi
figura); la sommità della guida (che è anche il suo punto finale) è anche a quota R dal suolo. La
guida è perfettamente liscia e quindi non presenta attriti.
a) Determinare il minimo valore di v0 che può permettere al corpo di raggiungere la sommità della
guida.
Supporre poi che il corpo venga lanciato con una velocità iniziale pari a (3/2)1/2 volte quella
ottenuta nel punto (a). In tali condizioni calcolare:
b) l’altezza dal suolo a cui il corpo si stacca dalla guida;
c) la massima altezza raggiunta dal corpo.

## Problema n.2
Un corpo di massa m=2.50 kg è appoggiato su un cuneo ed è mantenuto in posizione tramite una
corda ideale (inestensibile e di massa trascurabile) con l’altro estremo fissato al cuneo stesso (vedi
figura). Il cuneo, la cui superficie piana superiore è inclinata di un angolo θ=30° rispetto
all’orizzontale, può scivolare senza attrito sul piano sottostante. Supponendo che il cuneo si
muova di moto uniformemente accelerato verso destra (come indicato in figura) con accelerazione
di modulo a, determinare:
a) i moduli della reazione normale agente sul corpo di massa m e della tensione T della corda, nel
caso a=g;
b) il minimo valore di a, amin, al di sopra del quale il corpo di massa m si stacca dal cuneo.

1/2

## Problema n.3
Una sfera omogenea di massa M=30.0 kg è posta in quiete su un piano orizzontale. Ad un certo
istante la sfera viene colpita orizzontalmente, lungo la direttrice che passa per il suo centro, da un
corpo puntiforme di massa m=200 g che viaggia ad una velocità v0=100 m/s. L’urto tra i due è
perfettamente elastico e la sfera, durante e dopo l’urto, non slitta sul piano.
Determinare i valori che, subito dopo l’urto, avranno le velocità:
a) v1 del corpo puntiforme;
b) vcm del centro di massa della sfera.
Inoltre:
c) giustificare perché nella risoluzione dei precedenti punti (a) e (b) non è possibile applicare il
principio di conservazione della quantità di moto.
## Problema n.4
Un recipiente cilindrico di sezione S=10–2 m2 è diviso in due parti da un pistone libero di scorrere
senza attriti. Nella parte sinistra (vedi figura) vi sono n=0.6 moli di gas ideale biatomico. Nella
parte destra è stato fatto il vuoto, ed è inserita una molla di costante elastica k=2000 N/m.
Inizialmente il gas è alla temperatura ambiente TA=300 K, e la molla è compressa rispetto alla sua
lunghezza di riposo della quantità xA=0.4 m. Il gas viene riscaldato ponendolo a contatto termico,
attraverso la parete diatermica a sinistra del cilindro, con un serbatoio alla temperatura TB (tutte le
altre pareti del cilindro sono adiabatiche). Il gas si espande (N.B. trasformazione irreversibile) fino
allo stato di equilibrio B in cui la molla è compressa di xB=0.9 m. Il serbatoio viene quindi rimosso,
si blocca il pistone e si attende che si ristabilisca l’equilibrio termico con l’ambiente cosicchè il gas
giunge allo stato C (N.B. trasformazione irreversibile). Infine, rimossa la molla e sbloccato
nuovamente il pistone, si riporta il gas allo stato iniziale A con una compressione isoterma
reversibile. Si determinino:
a) il volume iniziale VA del gas ed il lavoro WAB compiuto dal gas nella trasformazione AB;
b) la temperatura TB del serbatoio ed il calore QAB scambiato dal gas nella trasformazione AB;
c) il calore Qced ceduto nel ciclo ed il rendimento del ciclo;
d) la variazione di entropia dell’universo nella trasformazione AB.

2/2

<br>
[:fontawesome-regular-file-pdf: Download](../pdf/2021-02-03.pdf){ .md-button }