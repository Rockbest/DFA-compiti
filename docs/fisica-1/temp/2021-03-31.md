Università di Catania
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Catania, 31 Marzo 2021
Tempo: 2 ore
## Problema n.1
Una molla ideale di lunghezza a riposo l0=10 cm appoggia su un piano con il suo asse orientato
verticalmente. Inizialmente sulla estremità libera viene poggiato un oggetto avente massa mA=2
kg: si osserva che la lunghezza della molla si riduce a lA=8 cm. Successivamente viene rimosso
l’oggetto dall’estremo libero della molla e viene sostituito con un altro, avente massa mB=1 kg:
conseguentemente la lunghezza della molla diventa lB. A questo punto la molla viene compressa di
una ulteriore quantità l=3 cm rispetto a lB e viene quindi rilasciata. Determinare, trascurando
l’effetto della resistenza dell’aria:
a) la forza esercitata dalla molla sull’oggetto di massa mB nell’istante in cui questa viene rilasciata;
b) la velocità della massa mB quando la molla ritorna ad avere la sua lunghezza l0;
c) la massima altezza zmax che raggiunge il corpo di massa mB dopo essersi staccato dalla molla.
## Problema n.2
Un’asta cilindrica sottile di lunghezza l=1 m, raggio trascurabile e massa mA=100 g è poggiata su un
piano orizzontale liscio, con uno dei suoi estremi vincolato, mentre l’altro è libero di muoversi.
Essa può ruotare intorno all’estremo vincolato O, senza attrito nel punto di vincolo né con il piano
di appoggio. L’asta è inizialmente ferma, quando un proiettile di massa m=1 g viene sparato con
velocità di modulo vp=100 m/s e direzione parallela al piano di appoggio e ortogonale all’asse
dell’asta. Il proiettile colpisce l’asta, nella quale si incastra, in un punto a distanza d=70 cm
dall’estremo vincolato. In seguito all’urto, l’asta si mette in rotazione: determinare la velocità
angolare di tale rotazione.
## Problema n.3
Una mole di gas ideale monoatomico, inizialmente alla pressione p A=1 atm e temperatura TA=500
K, subisce le seguenti trasformazioni:
1) isoterma reversibile dallo stato iniziale A allo stato B caratterizzato da V B=2VA;
2) adiabatica irreversibile dallo stato B allo stato C tale che VC=3VB e TC=TA/2;
3) isoterma reversibile fino a un certo stato D;
4) isobara reversibile dallo stato D allo stato iniziale A.
Si calcolino:
a) pressione, volume e temperature del gas negli stati A, B, C, D;
b) i lavori eseguiti dal gas nelle quattro trasformazioni e le corrispondenti quantità di calore
scambiate dal gas;
c) Il rendimento del ciclo;
d) la variazione di entropia del gas nell’adiabatica irreversibile.

<br>
[:fontawesome-regular-file-pdf: Download](../pdf/2021-03-31.pdf){ .md-button }