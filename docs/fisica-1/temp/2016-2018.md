---
title: Testi 2016-2018
---

# Esame del 10 febbraio 2016
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4, 5 (tempo 3h).

## Problema n.1
Un uomo lancia una palla contro una parete verticale che si trova ad una distanza d=4.0 m. Al
momento del lancio la palla è ad una quota h0=2.0 m e la sua velocità iniziale, di modulo v0, forma
un angolo 0=30° rispetto all’orizzontale.
Supponendo che l’urto della palla con la parete sia perfettamente elastico e quindi il modulo della
velocità non cambi in seguito all’urto, determinare v0 e la quota d’impatto con la parete nei due casi
seguenti:
a) la palla torna esattamente nel punto di lancio;
b) la palla torna sui piedi del lanciatore.
(Nota bene: la traiettoria della palla dopo l’urto con la parete è speculare rispetto a quella in assenza
della parete.)

## Problema n.2
Una scatola contenente sabbia (di massa totale M=3.0 kg) è appoggiata su un piano orizzontale che
presenta dei coefficienti di attrito statico e dinamico pari a μs=0.8 e μk=0.1, rispettivamente. Un
proiettile di massa m=5.0 g incide nella sabbia con una velocità v0=400 m/s lungo la traiettoria
orizzontale (vedi figura (a)).

Sapendo che il proiettile, conficcandosi nella sabbia, si ferma in un tempo t’=3.0 ms, determinare:
a) il valor medio della forza esercitata dal proiettile sulla scatola;
b) lo spostamento della scatola.
Se il proiettile incide con una velocità che forma un angolo α=45° con la normale alla superficie (vedi
figura (b)) e si ferma dopo 3.0 ms, calcolare:
a) la reazione vincolare durante il frenamento;
b) lo spostamento della scatola.

## Problema n.3
Un cilindro omogeneo di raggio R1=10 cm e massa m=2 kg è in contatto con un altro cilindro, di
raggio R2=50 cm, che rimane fisso. Il contatto è assicurato mediante una molla di lunghezza a riposo
nulla e costante elastica k collegata ai due cilindri come in figura. Inizialmente il cilindro mobile si
trova fermo alla sommità di quello fisso, e viene spostato leggermente in modo da farlo cadere.

a) Se il cilindro piccolo è libero di strisciare su quello grande in assenza di attrito calcolare la velocità
quando il cilindro piccolo raggiunge il punto A e determinare il valore minimo della costante elastica
k necessario a mantenere il contatto tra i due cilindri.
b) Se il cilindro piccolo rotola senza strisciare su quello grande determinare la velocità del centro di
massa quando raggiunge il punto A.

## Problema n.4
Una macchina termica reversibile utilizza n=2.5 moli di un gas perfetto biatomico che esegue il ciclo
costituito dalle 3 seguenti trasformazioni: 1) dallo stato iniziale (p1=15.0 atm e T1=100 °C) il gas viene
fatto espandere isotermicamente fino a che il suo volume si porta a V2=4V1; 2) seguendo una
trasformazione isobara il gas viene portato sull’adiabatica passante per lo stato iniziale; 3) lungo
tale adiabatica il gas viene infine riportato allo stato iniziale.
a) Si disegni il ciclo in un piano P-V;
b) Si calcoli il lavoro L e il calore Q scambiati dal gas in un ciclo;
c) Si calcoli il rendimento η del ciclo;
d) Si calcoli la variazione di entropia ΔS2,3 lungo la trasformazione isobara.

## Problema n.5
Sul fondo di una piscina piena d'acqua (densità a=1 g/cm3) è ancorata una fune ideale alla quale
sono fissate, immerse nell'acqua e a distanze diverse, due boe A e B, entrambe di massa m=3 kg e
densità pari ad un terzo di quella dell'acqua. Determinare i moduli delle le tensioni T1 e T2 nei tratti
di fune compresi tra il fondo e la prima boa A e tra la prima e la seconda boa B.

# Esame del 22 Giugno 2016
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Un corpo A di massa mA, su un piano inclinato scabro che forma un angolo =40° con l'orizzontale,
è collegato mediante un filo ideale e di massa trascurabile ad un corpo B di massa uguale mB=mA,
tenuto sospeso in posizione orizzontale rispetto al vertice più alto del piano ad una distanza r da
esso (vedi figura). Si osserva che, rilasciato il corpo B, il corpo A inizia a muoversi verso la
sommità del piano quando il filo di collegamento forma un angolo α=20° con l'orizzontale (vedi
figura). Ricavare il coefficiente di attrito statico tra il corpo A e la superficie del piano inclinato
trascurando ogni altro tipo di attrito.
[Suggerimento: notare che il corpo B, nel suo moto, è soggetto, oltre alla accelerazione di gravità
anche ad una accelerazione centripeta]

## Problema n.2
Un cilindro di massa M=10 kg e raggio R=70 cm può ruotare liberamente attorno al suo asse,
fissato orizzontalmente. Inizialmente esso ruota in senso antiorario e la sua velocità angolare è ω0=5
rad/s. Ad un certo istante un punto materiale di massa m=1 kg, inizialmente fermo, viene lasciato
cadere (con velocità iniziale nulla) sulla direzione verticale passante per il centro del cilindro, da
una altezza h=20 cm e rimane attaccato in un punto A posto sul bordo del cilindro, nel punto più
elevato (vedi figura (a)). Il sistema si trova nel campo gravitazionale costante terrestre diretto verso
il basso.
1) Calcolare la velocità angolare del sistema formato dal cilindro e dal punto materiale subito dopo
che il punto materiale è rimasto attaccato al cilindro.
2) Determinare la velocità angolare del sistema formato dal cilindro e dal punto materiale dopo che
il punto materiale è rimasto attaccato al cilindro e giunto nel punto più basso B (vedi figura (a)).
3) Supponendo, ora, che il punto materiale di massa m venga lasciato cadere come rappresentato in
figura (b) tale che esso rimanga attaccato al bordo del cilindro (il quale prima del contatto sta
sempre ruotando in senso antiorario con ω0=5 rad/s) nel punto C, da quale altezza h0 il punto
materiale dovrebbe essere lasciato cadere (a velocità nulla) affinchè, in seguito al contatto, il
sistema formato dal cilindro e dal punto materiale si fermi?
[Suggerimento: dato che m=M/10 supporre che, in seguito al contatto, non ci sia variazione della
posizione del centro di massa del cilindro]

## Problema n.3
Un recipiente (di massa trascurabile) a base quadrata contiene 320 l di acqua ed il liquido raggiunge
un’altezza y0=50.0 cm (vedi figura). Sulla parete verticale di destra, ad una quota y1=10.0 cm dal
fondo (vedi figura), è presente un foro di sezione A=2.00 cm2 inizialmente tappato. Ad un certo
istante il tappo viene tolto e l’acqua inizia a uscire liberamente. Sapendo che durante la fuoriuscita
dell’acqua il recipiente rimane fermo, determinare:
a) la legge con cui varia la velocità di uscita dell’acqua dal foro in funzione della sua quota y0 nel
recipiente;
b) la massima distanza dal recipiente a cui l’acqua arriva al suolo.
c) il tempo nel quale il livello dell’acqua nel recipiente si porta da y0 a y1;
[Suggerimenti: 1) Notare che la sezione del foro è trascurabile rispetto alla sezione del recipiente; 2)
Ricordare che la portata deve essere costante]

## Problema n.4
Ad una quantità n=3.0 mol di un gas ideale poliatomico viene fatto seguire il ciclo di trasformazioni
reversibili seguenti: a) espansione isoterma a temperatura T1 da un volume V1 ad un volume V2; b)
compressione isobara a pressione p2 dal volume V2 al volume V3; c) compressione adiabatica dal
volume V3 al volume V1. Sapendo che nello stato 1 il gas ha pressione p1=20.0 atm e volume
V1=3.0 dm3 e che nello stato 2 il volume è V2=3V1, dopo aver disegnato un diagramma qualitativo
del ciclo in un piano p-V, determinare:
a) la temperatura T1 del gas nello stato 1 e la pressione p2 lungo l'isobara;
b) il volume V3 e la temperatura T3 del gas nello stato 3;
c) il rendimento del ciclo.
d) se al gas poliatomico si sostituisse un gas monoatomico il rendimento del ciclo varierebbe? Di
quanto?

## Problema n.5
Una sostanza, per bassi valori della temperatura, ha un calore specifico a volume costante uguale a
CT3, con C=310−4 cal/(kg⋅ K4).
Due corpi fatti di questa sostanza e di masse m1=10 g e m2=25 g, si trovano, rispettivamente, alle
temperatura T1=10 K e T2=80 K. Essi vengono posti in contatto liberi di scambiarsi calore e di
raggiungere l’equilibrio termodinamico. In seguito a tale processo:
a) Calcolare la temperatura d’equilibrio dei due corpi.
b) Calcolare la variazione di entropia del sistema tra lo stato iniziale e finale di equilibrio
termodinamico.

# Esame del 6 Luglio 2016
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Si abbiano i tre corpi indicati in figura aventi masse m1=m/2, m2=m/2 e m3=m, con m = 2.0 kg.

I corpi sono appoggiati su un piano orizzontale e possono scivolare su di esso con attrito trascurabile.
I corpi 2 e 3 sono agganciati agli estremi di una molla (di massa trascurabile) avente
una costante elastica k=150 N/cm, e sono inizialmente in quiete; invece, il corpo 1 è lanciato verso
il corpo 2 con una velocità v0=5.0 m/s (vedi figura). Supponendo che l’urto tra i corpi 1 e 2 sia
perfettamente anelastico, determinare:
a) l’energia persa nell’urto;
b) la velocità del centro di massa del sistema dopo l’urto;
c) la massima compressione che la molla subisce negli istanti successivi all’urto.

## Problema n.2
Un disco omogeneo di massa M=4 kg e raggio R è libero di ruotare senza attrito attorno al suo asse,
disposto orizzontalmente. Lungo il suo bordo è avvolto, in modo che non possa slittare, un filo ideale
alla cui estremità è fissata una massa m=2 kg (vedi figura). All'istante iniziale il disco è fermo; quindi
viene lasciato libero e la massa m comincia a scendere mettendo in moto il disco. Determinare
l'energia cinetica del disco all'istante t=2 s.

## Problema n.3
Un tubo di massa M=18 kg, sezione A=300 cm2 e lunghezza l=200 cm è sigillato con un tappo in
corrispondenza della sua estremità superiore, mentre l'estremità inferiore è aperta. Il tubo contiene
inizialmente aria alla pressione atmosferica p0=1 bar, occupante l'intero volume Al (vedi figura a). Il
tubo viene quindi appoggiato su una superficie di alcol con densità ρ=0.8 g/cm3 e quindi,
mantenendolo verticale, immerso fino al raggiungimento della posizione di equilibrio. In questo
processo l'aria presente all'interno viene compressa (vedi figura b).
Calcolare, in condizioni di equilibrio:
a) la pressione p dell'aria nel tubo;
b) la differenza di livello d tra la superficie dell'olio all'esterno del tubo e all'interno;
c) la lunghezza b della parte di tubo che rimane emersa fuori dall'olio.

## Problema n.4
Una quantità n=0.5 mol di un gas ideale monoatomico si trova in un recipiente con pareti
adiabatiche di volume V1 ad una pressione p1=1.0 atm e temperatura T1=20 °C. Successivamente, il
volume del recipiente viene aumentato rapidamente fino a V2=3V1 e il sistema è lasciato in quiete
in modo che raggiunga il nuovo stato di equilibrio. Poi la temperatura del gas viene riportata a T1
tramite una lenta compressione isocora in cui il gas assorbe una quantità di calore Q=890 J. Infine
tramite una compressione isoterma reversibile il gas è riportato al suo stato iniziale. Determinare:
a) la variazione di entropia subita dal gas nella prima trasformazione;
b) il lavoro complessivo fatto dal gas nell'intero ciclo;
c) la variazione di entropia subita dall'ambiente nell'intero ciclo.

## Problema n.5
n=0.64 moli di un gas ideale monoatomico a temperatura T0=150 K sono contenute nella parte
inferiore A di un cilindro (vedi figura). Un pistone di massa e spessore trascurabile divide la parte
inferiore A da quella superiore B in cui c’è il vuoto. Due masse m1=51.3 kg e m2 sono appese al
pistone mediante un filo che esce dal cilindro. Il sistema è inizialmente in equilibrio termodinamico
con il pistone a distanza h = 0.70m dal fondo del cilindro.

a) calcolare il valore di m2;
b) si taglia il filo che collega m2 a m1, e questo causa una espansione del gas. Si osserva che il gas si
porta a un volume che è pari al doppio di quello iniziale. Calcolare il lavoro compiuto dal gas in
questa trasformazione (chiaramente irreversibile, e in cui potrebbero essere avvenuti scambi di
calore con l’ambiente);
c) si ricollega m2 e si attende che il gas si assesti nuovamente in uno stato di equilibrio, avendo ora
cura che non ci siano scambi di calore con l’ambiente. Calcolare la distanza del pistone dal fondo
del cilindro. [suggerimento: attenzione alla variazione dei parametri termodinamici tra gli stati in b)
e c)]

# Esame del, 7 Settembre 2016
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Si considerino i due piani inclinati mostrati in figura che nel punto più basso sono raccordati con un
piccolo arco di circonferenza e che formano con l’orizzontale gli angoli α=60° e β=30°,
rispettivamente.

Da una quota h0=1.0 m un corpo puntiforme di massa m1=m= 1.0 kg, viene lanciato (verso il basso)
lungo il piano inclinato di destra con una velocità iniziale ; tale corpo, dopo aver raggiunto il punto
più basso, risale lungo il secondo piano inclinato e urta in modo perfettamente anelastico un
secondo corpo (anch’esso puntiforme) di massa m2=2m fermo (fino a quel momento) ad una quota
h0/2 (vedi figura).
Nell’ipotesi che dopo l’urto il corpo (venutosi a formare) raggiunga esattamente la quota h0,
determinare:
a) il modulo di ;
b) l’energia dissipata nell’urto.
[Suggerimenti: 1) Supporre che la zona di raccordo tra i piani inclinati sia così piccola da poter
trascurare ogni perdita di velocità dei corpi nel passaggio da un piano all’altro. 2) Trascurare ogni
tipo di attrito]

## Problema n.2
Un cilindro pieno, di raggio R=15.0 cm e massa M=50.0 kg è tirato (in salita) da una forza lungo un
piano inclinato di un angolo =20° rispetto all’orizzontale ( è applicata all’asse del cilindro ed è
parallela al piano inclinato, vedi figura) e, a causa di ciò, effettua un moto di puro rotolamento a
velocità costante. Trascurando ogni tipo di attrito, determinare:
a) la velocità del centro di massa del cilindro se esso possiede una energia cinetica pari a 31 J;
b) il modulo della forza .

## Problema n.3
Un recipiente cilindrico di sezione S=4 m2 è riempito fino ad una altezza h1=3 m di acqua, per la
parte rimanente di vapore saturo che applica sull’acqua una pressione costante P=0.8 atm. Sul
fondo è praticato un foro di sezione S1=0.2 m2, collegato ad una conduttura anch’essa di sezione S1
e all’estremità finale chiusa da un rubinetto R (vedi figura (a)). Nella conduttura si innesta un cilindro
verticale aperto M, come in figura (a). Il diametro della conduttura è trascurabile rispetto ad h1.
Nella condizione in esame determinare che altezza h2 raggiunge l’acqua nel cilindro M. In seguito,
alla fine della conduttura di sezione S1, dove si trova il rubinetto R, viene innestata una seconda
conduttura di sezione S2=0.1 m2 ed il rubinetto R viene completamente aperto (vedi figura (b)) e in
breve tempo si raggiunge lo stato stazionario. In questa nuova condizione calcolare la nuova altezza
h3 del liquido in M e la velocità con la quale l’acqua esce dalla conduttura.

## Problema n.4
Ad una quantità n=2.0 mol di un gas ideale viene fatto seguire il ciclo costituito dalle seguenti
trasformazioni reversibili: un’espansione isoterma (1→2); una compressione isobara (2→3); una
compressione adiabatica (3→1). Per gli sta 1 e 2 si ha p1=5.0 atm, V1=13.0 l e V2=4V1. Dopo aver
rappresentato qualitativamente il ciclo in un piano p-V, determinare:
a) la temperatura degli stati 1 e 2;
b) la temperatura dello stato 3 e il rendimento η del ciclo a seconda che il gas utilizzato sia
monoatomico o biatomico; per quale di questi il rendimento è maggiore?

## Problema n.5
10 g di acqua alla temperatura di 20 °C sono trasformati in vapore a 250 °C e a pressione atmosferica.
Assumendo per il calore molare a pressione costante del vapore l’espressione Cp=a+bT+cT2 (con a=
8.81 cal/mole⋅K; b= −1.90⋅10−3 cal/mole⋅K2; c=2.22⋅10−6 cal/mole⋅K3) calcolare la variazione di
entropia del sistema. [Calore latente di evaporazione dell’acqua a 100 °C, λ=538 cal/g]


# Esame del 14 Dicembre 2016
3 ore a disposizione
Corso di Laurea in Fisica
Compito scritto di Fisica Generale I
M.G. Grimaldi – A. Insolia

## Problema n.1
Una puleggia di massa trascurabile è fissata sullo spigolo tra due piani inclinati che formano gli angoli
α=30° e ß=45° con l’orizzontale (vedi figura). Due corpi di uguale massa A e B (MA=MB=1 kg) sono
connessi tramite un filo inestensibile e di massa trascurabile che passa sulla puleggia. Siano
μdA=μdB=0.1 i coefficienti di attrito dinamico tra le masse A e B ed i piani inclinati. Si calcolino:
a) L’accelerazione con cui si muovono i due corpi.
b) La tensione esercitata dal filo.

## Problema n.2
Si vuole determinare il momento d’inerzia I di una carrucola di raggio R=1 m rispetto al suo asse di
rotazione. Allo scopo si appendono due corpi di masse note m1=10 kg e m2=5 kg alle estremità di
una fune di massa trascurabile ed inestensibile avvolta attorno alla carrucola (si veda la figura). Tutti
gli attriti sono trascurabili.

a) Si determini il valore del momento d’inerzia I sapendo che il corpo più pesante m1, dal momento
in cui viene lasciato libero di muoversi, cade per un’altezza y0=1 m nel tempo t0=1 s .
b) Si determini la velocità raggiunta dal corpo m1 all’istante t0.

## Problema n.3
Sulle pareti di un recipiente pieno d'acqua vengono praticati due forellini di sezione trascurabile
rispetto alla sezione di base rispettivamente a distanza h1=20 cm e h2=80 cm dalla superficie libera
dell’acqua. Supponendo che un rubinetto immetta acqua nel recipiente mantenendo costante il
livello del liquido mentre questa fuoriesce dai forellini e sapendo che i due getti toccano terra nella
stesso punto (vedi figura), calcolare:
a) l'altezza h del recipiente;
b) la distanza d dalla parete del cilindro in cui sono praticati i fori a cui toccano terra i getti.

## Problema n.4
0.1 mol di gas azoto N2 (considerato come gas ideale) si trovano inizialmente in equilibrio in un
volume di 1 litro alla pressione di 3 bar. Il gas viene lasciato espandere adiabaticamente contro il
vuoto fino a triplicare il volume. Una volta ristabilito l’equilibrio, il gas viene raffreddato
reversibilmente a volume costante fino alla temperatura di 300 K, quindi compresso reversibilmente
a pressione costante e infine riportato in modo adiabatico reversibile allo stato iniziale.
a) Si calcolino le quantità di calore scambiato e il lavoro svolto dal gas durante il ciclo.
b) Si calcolino le variazioni di entropia del gas e dell’universo durante il ciclo.


# Esame del, 8 Febbraio 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4, 5 (tempo 3 h).

## Problema n.1
Una pallina (che si suppone di dimensioni trascurabili) si sposta orizzontalmente sul primo gradino
di una scala a tre gradini con velocità v=1 m/s parallela al piano del gradino. Come indicato nella
figura, la pallina cade dal primo gradino sul secondo e rimbalza su questo arrivando, poi, direttamente
al suolo. Se nel rimbalzo sul secondo gradino la componente verticale della velocità si riduce di un
fattore f e la componente orizzontale rimane inalterata, tenendo conto dei dati geometrici della figura,
determinare il fattore f per cui la pallina tocca il suolo alla minima distanza dal terzo e ultimo gradino.
[Suggerimento: la pallina tocca il suolo alla minima distanza dal terzo gradino quando la traiettoria
parabolica della pallina conseguente all’urto sul secondo gradino passa in prossimità dello spigolo
del terzo]

## Problema n.2
Un blocco di massa M1=30 kg è appoggiato su un piano inclinato di α=30° rispetto all’orizzontale. I
coefficienti di attrito statico e dinamico tra piano e corpo sono, rispettivamente, μs=0.30 e μd=0.10. Il
blocco è collegato tramite una fune (inestensibile e di massa trascurabile) ad un altro corpo di massa
M2=25 kg che pende verticalmente (vedi figura). La fune scorre (senza attrito) intorno all’angolo del
piano inclinato grazie ad una carrucola di massa trascurabile. Inizialmente il corpo 1 viene trattenuto
da una forza esterna che lo mantiene fermo. Ad un certo istante la forza viene rimossa.
a) Dopo la rimozione della forza esterna determinare se i due corpi si mettono in moto.
b) Se i due corpi si mettono in moto, calcolare la velocità del corpo 1 quando la posizione del corpo
2 è cambiata di 1 metro.

## Problema n.3
Un'asta rigida di lunghezza l=1 m e massa ma=3 kg è sospesa verticalmente a un estremo O attorno
al quale può ruotare liberamente senza attrito. Una pallina, di massa mp=1 kg, in moto orizzontale
con velocità costante e perpendicolare all’asta e modulo v=10 m/s colpisce l'asta (vedi figura).

a) Si supponga che l'urto sia elastico. Che distanza x da O deve avere la pallina nell'istante prima
dell'urto, per rimane ferma dopo l'urto?
b) Si supponga ora che l'urto sia completamente anelastico e che la pallina rimanga attaccata all'asta
a una distanza x=l da O. Quale è il valore minimo del modulo della velocità della pallina (sempre da
considerarsi perpendicolare all’asta) per il quale dopo l'urto l'asta raggiunge la posizione orizzontale?

## Problema n.4
Una mole di gas ideale monoatomico compie un ciclo reversibile ABC, in cui: AB è una espansione
isocora caratterizzata da VA=VB=2 m3, pB=10 atm>pA; BC una espansione adiabatica tale che VC=4
m3; CA è una compressione isobara che chiude il ciclo. Dopo aver disegnato il ciclo in un piano p-V,
calcolare:
a) la quantità di calore Q1 assorbita dal gas durante il ciclo;
b) la quantità di calore Q2 ceduta dal gas durante il ciclo;
c) Il rendimento del ciclo;
d) il rendimento di un ciclo di Carnot svolto tra le temperature estreme tra cui lavora il gas secondo
il ciclo ABC esaminato.

## Problema n.5
Una pentola di Cu di massa 2.0 Kg (compreso il coperchio) è alla temperature di 150 °C. Versi nella
pentola 0.10 Kg di acqua a 25 °C e chiudi subito con il coperchio, in modo che non possa uscire
vapore. Trova la temperature finale della pentola e del suo contenuto e stabilisci in che fase (o miscela
di fasi) si trova l’acqua. Assumi che non ci siano perdite di calore verso l’ambiente.
[Calore specifico Cu cCu=0.39 J/g °C, Calore specifico acqua cA=4.19 J/g °C, Calore latente di
evaporazione acqua LA=2256 J/g]

# Esame del, 22 Febbraio 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4, 5 (tempo 3 h).


## Problema n.1
Un blocchetto di massa m=0.5 kg viene lanciato con velocità di modulo v0 verso una guida
semicircolare di raggio R=2 m come in figura. Si supponga che l'attrito sia trascurabile.
a) Trovare il valore minimo v0min di v0 per il quale il blocchetto raggiunge il punto più alto della
guida. [Suggerimento: considerare che il valore minimo della velocità, v0min, si ottiene in
corrispondenza di reazione vincolare nulla da parte della guida sul blocchetto]
b) A quale distanza dalla guida il blocchetto tocca di nuovo terra se v0=20gR?

## Problema n.2
Un blocco di massa m=160 kg è poggiato al centro del pianale (orizzontale, senza sponde e lungo
l=9.60 m) di un camion che viaggia in una strada piana e rettilinea ad una velocità di modulo costante
v0=65 km/h. I coefficienti di attrito statico e dinamico tra blocco e pianale valgono, rispettivamente,
statico=0.72 e dinamico=0.36.
a) Calcolare lo spazio minimo Δx che permetta all’autocarro di fermarsi senza far strisciare il blocco.
b) Supponendo poi che il camion parta da fermo con un’accelerazione di modulo aC2=4.30 m/s2,
calcolare dopo quanto tempo t2 il blocco cadrà dal camion.

## Problema n.3
Un corpo di massa m=5.0 kg è posto su un piano orizzontale. Tra corpo e piano orizzontale i
coefficienti di attrito statico e dinamico sono, rispettivamente, μs=0.50 e μk=0.35. Un cilindro
omogeneo di massa M=10.0 kg e raggio R=10.0 cm è posto su un piano inclinato di un angolo θ
rispetto all’orizzontale; supporre che il cilindro non scivoli mai su tale piano di appoggio. Intorno al
cilindro è avvolta una corda ideale (inestensibile e di massa trascurabile) con l’altro capo agganciato
al corpo di massa m (vedi figura); la piccola puleggia ideale in figura assicura che le due parti della
corda si mantengano parallele ai piani di appoggio di corpo e cilindro. Determinare:
a) il massimo valore di θ, θmax, entro il quale il sistema può mantenersi in equilibrio statico (come
mostrato in figura).
b) Successivamente, considerato θ=θmax+15°, determinare le accelerazioni del centro di massa del
cilindro e del corpo di massa m.
[Suggerimento: considerare che, detta a l’accelerazione del corpo di massa m e acm l’accelerazione
del centro di massa del cilindro, sussiste la relazione, a=2acm]

## Problema n.4
Una mole di gas ideale monoatomico, a contatto con un’unica sorgente, compie un ciclo reversibile
ABCD, in cui: AB è una compressione adiabatica; BC è una espansione isobara; CD è una espansione
adiabatica; DA è una compressione isobara. Si sa che: TC=500 K, TD=300 K. Dopo aver disegnato il
ciclo in un piano p-V, calcolare il rendimento del ciclo.

## Problema n.5
Un recipiente cilindrico, poggiato al suolo, è pieno di un liquido ideale sino ad una quota h=0.6 m.
Su una parete del recipiente, sulla medesima generatrice, sono praticati due fori, di sezione
trascurabile rispetto a quella del recipiente, a quota h1=0.1 m e h2=0.4 m rispetto alla superficie libera
del liquido. Supponendo che il livello h del liquido nel recipiente sia mantenuto costante:
a) calcolare le distanze dalla parete del recipiente in cui sono praticati i fori a cui giungono al suolo i
due getti di liquido che fuoriescono dai fori.
b) calcolare in quale punto i due getti di liquido che fuoriescono dai fori si intersecano (se si
intersecano). Individuare tale punto tramite la sua distanza dalla parete del recipiente in cui sono
praticati i fori e la sua distanza dal piano passante per il fondo del recipiente.

# Esame del, 21 Giugno 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Un corpo di dimensioni trascurabili e massa m=0.9 kg viene messo in moto con velocità iniziale di
modulo v0 formante un angolo θ=50° rispetto al piano orizzontale (verso l’alto, vedi figura). Dopo
un tempo tm=2 s esso raggiunge il punto A di massima altezza h rispetto al piano orizzontale di
partenza. In questo istante, il corpo entra in contatto con la parte concava di una guida liscia AB
posta nel piano verticale in cui avviene il moto del corpo: la guida è un settore circolare di raggio di
curvatura R=h/2 e lunghezza R/2, il punto A della guida è tangente alla traiettoria del corpo nel
punto di contatto, ed il punto B è più basso di A (vedi figura). Determinare:
a) la massima altezza h raggiunta dal corpo;
b) il modulo aB dell’accelerazione del corpo un istante prima di uscire dalla guida circolare in B.

## Problema n.2
Un pendolo composto è costituito da una sbarretta sottile ed omogenea AB ed un disco omogeneo
complanare unito su un punto della sua circonferenza all’estremo B della sbarretta (vedi figura); la
sbarretta ha massa M=1.2 kg e lunghezza d=0.6 m, il disco ha la stessa massa M e raggio R=d/3. Il
pendolo può ruotare con attrito trascurabile attorno ad un asse fisso orizzontale passante per A
parallelo all’asse del disco. Inizialmente il pendolo è in quiete nella posizione di equilibrio stabile.
Ad un certo istante, un corpo puntiforme di massa m=M/3 e velocità orizzontale v=2.5 m/s
perpendicolare all’asse di rotazione urta in modo completamente anelastico la sbarretta nel suo
punto B e vi rimane attaccato. Determinare:
a) Il momento d’inerzia I del pendolo composto rispetto all’asse di rotazione passante per A;
b) il modulo ω’ della velocità angolare del sistema pendolo+corpo subito dopo l’urto;
c) il modulo R della reazione vincolare dell’asse nell’istante in cui il sistema pendolo+corpo ritorna
sulla sua posizione iniziale.

## Problema n.3
Un recipiente è costituito da un cilindro verticale, di diametro D=9.0 cm, sul quale è innestato un
tubo orizzontale, di diametro d=3.0 cm, con asse a una distanza l=5.0 cm dal fondo del cilindro.
All’altro estremo del tubo orizzontale viene posto un tappo e il recipiente viene riempito di acqua
fino all’altezza h=50 cm (vedi figura). Supponendo che il piano sul quale poggia il recipiente sia
perfettamente liscio, determinare il modulo della forza necessaria per mantenere fermo il
recipiente quando viene tolto il tappo. [Suggerimento: la velocità di abbassamento della colonna
d'acqua non va trascurata]

## Problema n.4
Un sistema termodinamico costituito da n=2.5 moli di gas ideale biatomico inizialmente nello stato
A alla pressione pA= 1.2⋅105 Pa e volume VA = 0.07 m3, compie un ciclo costituito dalle seguenti
trasformazioni:
- espansione libera adiabatica AB fino ad occupare il volume VB = 5VA, attendendo che il gas
raggiunga lo stato di equilibrio;
- trasformazione isocora reversibile BC, in cui l’energia interna del gas varia di ΔUBC= −4500 J;
- compressione isobara CD in cui il gas è posto in contatto con una sorgente di calore alla
temperatura TD (si noti l’irreversibilità di questa trasformazione);
- compressione adiabatica reversibile DA, con la quale il gas ritorna nello stato iniziale A.
Dopo aver disegnato il ciclo in un piano p-V, determinare:
a) la pressione pC del gas in C;
b) il lavoro LCD effettuato dal gas nella trasformazione isobara;
c) la variazione di entropia dell’universo ΔSU in un ciclo del gas.

## Problema n.5
Un gas perfetto monoatomico si espande in modo adiabatico e reversibile da uno stato iniziale a
pressione Pi=3 atm e volume Vi=2 l ad uno stato finale a volume Vf=4 l. Calcolare la variazione di
entalpia.

# Esame del, 5 Luglio 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Un corpo di massa m=1 kg parte con velocità iniziale nulla dal punto A e scivola lungo un piano
inclinato scabro (coefficiente di attrito dinamico tra corpo e piano pari a d=0.1, angolo di
inclinazione del piano rispetto all'orizzontale pari a θ=30°), come in figura. In fondo al piano inclinato
il corpo prosegue lungo una guida circolare liscia (vedi figura) di raggio R=20 cm.

a) Determinare la velocità del corpo nel punto B se il punto A si trova ad una quota h=40 cm.
b) Determinare l’altezza h minima affinchè il corpo arrivi nel punto C della guida circolare.
c) Determinare l’altezza h minima affinchè il corpo arrivi nel punto D della guida circolare.

## Problema n.2
Una sbarretta omogenea AB di lunghezza l=0.75 m e massa m=2 kg posta orizzontale può ruotare
con attrito trascurabile attorno ad un asse verticale z passante il suo punto O posto alla distanza
AO=l/5 dall’estremo A. Per bilanciare il momento della forza peso rispetto al polo O, sopra l’estremo
A della sbarretta è stato posizionato un corpo di dimensioni trascurabili e massa mA (vedi figura). A
seguito dell’applicazione di un momento costante di modulo M=0.05 Nm da parte di un motore sulla
base dell’asse, la sbarretta con il corpo di massa mA fissato in A viene messa in rotazione attorno
all’asse z. Quando la sbarretta ha ruotato di un angolo θ=, si spegne il motore; ad un certo istante
successivo allo spegnimento del motore, l’estremo B della sbarretta urta in modo completamente
anelastico un corpo in quiete di massa mB=5m/16 che rimane attaccato alla sbarretta stessa in B.
Determinare:
a) il valore della massa mA;
b) il momento d’inerzia del sistema sbarretta+(corpo di massa mA) rispetto all’asse z;
c) il modulo ω della velocità angolare del sistema sbarretta+(corpo di massa mA) un istante prima
dell’urto;
d) il modulo ω’ della velocità angolare del sistema sbarretta+(corpi in A e B) dopo l’urto; si assuma
che il vincolo in O sia tale da non far inclinare la sbarretta dopo che si è attaccato il corpo in B.

## Problema n.3
Un tubo di vetro di sezione costante A=10-4 m2 e lunghezza l=1.14 m è chiuso da un’estremità ed
aperto dall’altra. All’interno del tubo vi è una colonna di mercurio di lunghezza l2=0.3 m. Quando il
tubo è tenuto orizzontalmente, le colonne d’aria a destra e a sinistra della colonna di mercurio
hanno la stessa lunghezza l1=l3= 0.42 m (vedi figura). Il tubo viene ora posizionato verticalmente con
l’estremità aperta verso l’alto. Calcolare la lunghezza della colonna d’aria l1’ dell’estremità chiusa.
Quanto sarebbe invece la lunghezza di tale colonna d’aria l1’’ se il tubo fosse stato chiuso con un
tappo di sughero prima di essere posto in posizione verticale? Assumere la temperatura costante
durante i vari processi.
[si assuma che l’aria sia un gas perfetto e che la densità del mercurio sia 13.6 volte quella dell’acqua]

## Problema n.4
Una macchina termica di Carnot (ciclo reversibile ABCDA, con AB espansione isoterma, BC
espansione adiabatica, CD compressione isoterma, DA compressione adiabatica) lavora con un gas
monoatomico. La macchina assorbe calore da una miscela di ma=0.45 kg di acqua e mv=0.05 kg di
vapore (massa complessiva m=0.5 kg) alla temperatura T2=373.15 K di ebollizione dell’acqua, e cede
calore ad una miscela di acqua e ghiaccio alla temperatura di fusione del ghiaccio T1=273.15 K di
pari massa complessiva m=0.5 kg. In queste condizioni, il volume occupato dal gas negli stati
A e C del ciclo è VA=0.025 m3 e VC=0.05 m3, rispettivamente, ed il lavoro compiuto dal gas nella
trasformazione BC è pari a LBC=5000 J. Successivamente, si osserva che la massa mv di vapore è
completamente condensata nello stesso istante in cui il ghiaccio è completamente fuso.
Determinare:
a) il calore QAB scambiato dal gas nella trasformazione AB;
b) il calore QCD scambiato dal gas nella trasformazione CD;
c) la massa mg di ghiaccio inizialmente presente;
d) la temperatura T1’ della massa d’acqua fredda quando la temperatura della massa d’acqua calda
è T2’=360 K.
Si assumano λv=2.26×106 J/kg e λg=3.3×105 J/kg rispettivamente per i calori latenti di ebollizione
dell’acqua e fusione del ghiaccio, e c=4186.6 J/kgK il calore specifico dell’acqua.

## Problema n.5
All'interno di un contenitore adiabatico di volume Vi=10-2 m3 si trovano un corpo metallico di
massa m=0.8 Kg, calore specifico c=130 J Kg-1 K-1 e volume trascurabile, e n=2.5 moli di un gas
ideale biatomico. La temperatura di equilibrio è T=290 K. Con un riscaldatore elettrico si porta la
temperatura del corpo al valore T1 e, dopo qualche tempo, si osserva che la temperatura
all'interno del contenitore raggiunge il nuovo valore di equilibrio Te=470 K. Calcolare T1.

# Esame del, 6 Settembre 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Un blocchetto di massa m=0.2 kg scivola lungo una guida liscia ABC composta da un tratto AB
circolare di raggio R=0.7 m, posto in un piano verticale, ed un tratto orizzontale BC di lunghezza R.
Il blocchetto è inoltre agganciato ad una molla di lunghezza a riposo R e costante elastica k=7 N/m,
vincolata all’ altro suo estremo nel centro O del tratto circolare (la molla quindi non esercita alcuna
forza durante il moto da A a B). Il blocchetto parte con velocità iniziale nulla dal punto A posto sull’
asse y alla quota 2R (vedi figura).

Determinare:
a) La velocità del blocchetto nel punto B e la reazione vincolare della guida in B su di esso
immediatamente prima dell’ inizio del tratto orizzontale (si consideri quindi ancora circolare la
traiettoria nell’ istante considerato).
b) La velocità del blocchetto nel punto C alla fine del tratto orizzontale e la reazione vincolare su di
esso in quel punto.
Nel punto C il blocchetto si sgancia dalla molla e si stacca dalla guida, proseguendo il moto sotto l’
azione della sola forza peso e raggiungendo il suolo (y=0). Determinare:
c) Il tempo di caduta del blocchetto dal momento del distacco dalla guida.

## Problema n.2
Un corpo rigido è costituito da due sbarrette sottili omogenee vincolate tra di loro di lunghezza
AB=4l e CD=2l (l = 0.15 m) e massa rispettivamente mAB e mCD=5mAB. La sbarretta AB è orizzontale,
mentre CD è verticale con il suo punto medio coincidente con A (vedi figura). Il corpo può ruotare
attorno ad un asse orizzontale privo di attrito passante per il punto O della sbarretta AB che si trova
a distanza l da A; il momento d’inerzia del corpo rigido rispetto all’asse passante per O è IO = 0.405
kgm2. Il sistema è inizialmente fermo con il punto D appoggiato al suolo. Ad un certo istante, un
proiettile di dimensioni trascurabili e massa mp=mAB/3 urta il punto B in modo completamente
anelastico con velocità istantanea verticale orientata verso il basso di modulo vp e vi rimane
attaccato. Determinare:
a) la massa mAB della sbarretta AB;
b) il modulo vp della velocità del proiettile un istante prima dell’urto sapendo che la velocità angolare
del corpo rigido un istante dopo l’urto è pari a w’=3 rad/s;
c) la distanza xCM del centro di massa del sistema corpo rigido + proiettile rispetto ad O.

## Problema n.3
Una campana subacquea di peso P=8×104 N e sezione laterale rettangolare di lati D e H (vedi la
prima figura) viene calata, sostenuta da un cavo, in mare (vedi la seconda figura) tale che la sua base
superiore disti L=1 m dalla superficie libera dell’acqua. Facendo riferimento alla figura e sapendo
che i dati sono D=3 m, H=3 m, ρa=1.25 kg/m3 (densità aria), ρW=103 kg/m3 (densità acqua) si chiede
(trattando l’aria come un gas ideale):
a) a che altezza H’ sale l’acqua nella campana se la temperatura rimane costante (vedi la seconda
figura);
b)quale è la tensione (modulo e direzione) esercitata sul cavo di sostegno.
[Assumere che la densità dell’aria dentro la campana sia costante]

## Problema n.4
Una quantità n=2.00 moli di un gas ideale biatomico segue un ciclo reversibile formato da tre
trasformazioni AB, BC, CA in cui AB è una compressione isobara, BC è una compressione adiabatica
e CA è una espansione isoterma. Sapendo che nello stato A la pressione ed il volume del gas sono
pari a pA=6.00 atm e VA=10.0 dm3 e pC=3pA, dopo aver disegnato il ciclo in un piano p-V, determinare:
a) la temperatura del gas nello stato A;
b) il volume e la temperatura del gas negli stati B e C;
c) la variazione di entropia del gas nella trasformazione AB;
d) il rendimento del ciclo.

## Problema n.5
Due corpi di capacità termica costante C=3103 J/K sono inizialmente alla stessa temperatura Ti=450
K, e sono collegati mediante una macchina termica ciclica.
a) Si vuole raffreddare il primo dei due corpi ad una temperatura finale T1=300 K e si trova che per
farlo è necessario che la macchina termica compia un lavoro W=6104 J. Calcolare la temperatura
T2 raggiunta dal secondo corpo quando il primo ha raggiunto la T1.
b) Si supponga, ora, che la macchina termica sia reversibile e che abbia fatto raggiungere al corpo 1
la temperatura T1=250 K. Quanto lavoro ha compiuto sul sistema in questo caso?

# Esame del 13 Dicembre 2017
Corso di Laurea in Fisica
Compito scritto di Fisica Generale I
M.G. Grimaldi – A. Insolia
3 ore a disposizione

## Problema n.1
Un corpo puntiforme di massa m1=1.0 kg poggia sul tratto orizzontale di una guida e viene lanciato
orizzontalmente, con velocità v0, verso un secondo corpo di massa m2=2.0 kg che è posto in quiete
all'inizio del tratto curvo della guida. Tale tratto finisce ad una quota h0=1.0 m con una pendenza
rispetto all'orizzontale pari a =45°.

Sapendo che dopo l'urto il corpo che prosegue verso destra raggiunge la sommità della guida e
ricade al suolo ad una distanza d=2.0 m da essa, determinare il modulo di v0 a seconda che l'urto
sia:
a) perfettamente elastico;
b) completamente anelastico.
[Trascurare ogni tipo di attrito]

## Problema n.2
Un corpo di massa m=1.0 kg, dopo essere scivolato lungo il piano inclinato di figura, urta
orizzontalmente un’asta rigida (sottile) verticale di massa M=10.0 kg e lunghezza l=1.0 m. Lo scivolo
ha un’altezza h=50 cm e l’asta è appesa per un suo estremo intorno al quale può ruotare
liberamente (vedi figura).

Sapendo che l’urto tra corpo e asta è completamente anelastico, determinare la velocità iniziale v0
con il quale il corpo deve essere lanciato affinché, dopo l’urto, l’asta ruoti di un angolo massimo
pari a π/2.

## Problema n.3
Un recipiente contiene mercurio liquido (densità ρ m=1.36104 kg/m3) e su di esso galleggia un pezzo
di ferro (densità ρf=7.66103 kg/m3) con un volume emerso pari a Ve= 3.2 cm3.
a) Si determini la massa m del pezzo di ferro.
b) Lo stesso pezzo di ferro viene poi lasciato cadere verticalmente all’interno di un fluido (olio con
densità o=9.20102 kg/m3) tale che esso risenta, oltre alla forza peso e alla spinta di Archimede, di
una forza di attrito proporzionale alla sua velocità v, = − con k=1.7110-2 Ns/cm. Si determini
la velocità del moto di caduta rettilineo uniforme del pezzo di ferro nell’olio.

## Problema n.4
Una macchina reversibile ideale usa una quantità m=28 g di azoto (da trattarsi come gas ideale)
come sostanza di lavoro in un ciclo di Carnot ABCDA. La temperatura della sorgente più
calda è T1=400 K, mentre quella della sorgente più fredda è T2=300 K. Il volume del gas nello stato
A è VA=6 l e nello stato C è VC=18 l. Calcolare:
a) il volume VB;
b) la quantità di calore Q1 scambiata nella isoterma a temperatura T1;
c) Il rendimento del ciclo;
d) la quantità di calore Q2 scambiata nella isoterma a temperatura T2;
e) il volume VD;
f) la variazione di entropia del gas nelle due isoterme.

# Esame del, 21 Febbraio 2018
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4, 5 (tempo 3 h).

## Problema n.1
Un corpo di dimensioni trascurabili e massa m=0.05 kg scivola su una guida inclinata AB priva
d’attrito, con un tratto finale orizzontale (vedi figura), partendo con velocità iniziale nulla dall’
altezza h=5 m (misurata rispetto alla quota di B). Proseguendo sotto l’ azione della forza peso, il
corpo urta un blocco di massa mC=3m poggiato fermo su un piano orizzontale, con il suo bordo ad
una distanza d=4 m dal punto B’ alla base della guida. Dopo l’ urto, i due corpi rimangono attaccati
e procedono in direzione orizzontale. Determinare:
a) la velocità dei due corpi dopo l’ urto;
b) l’impulso trasferito dal piano al blocco nell’ urto;
c) l’energia dissipata nell’ urto.

## Problema n.2
Una rampa di massa M è costituita da un tratto inclinato liscio AB seguito da un tratto orizzontale
scabro BC di lunghezza l=0.5 m e coefficiente di attrito dinamico (con il corpo che nel seguito
scorrerà su di esso) μ=0.15, e da un altro tratto orizzontale liscio CD (si veda la figura); nel tratto CD
c’è una molla ideale con costante elastica k=80 N/m parallela al piano e vincolata all’estremità D
della rampa. La rampa è libera di scorrere senza attrito su un piano orizzontale. Inizialmente un
corpo di massa m=0.4 kg è vincolato all’estremo superiore A della rampa ad una altezza h=0.8 m da
B e tutto il sistema è in quiete. Ad un certo istante il corpo è lasciato libero di muoversi. Determinare:
a) il modulo vM della velocità della rampa nell’istante di massima compressione della molla a seguito
dell’urto con il corpo;
b) la massima compressione Δxmax della molla;
c) il numero N di volte in cui il corpo attraversa completamente il tratto BC (indipendentemente dal
verso del moto);
d) la variazione ΔxCM della posizione del centro di massa del sistema tra l’istante in cui il corpo si
ferma e l’istante iniziale del moto.

## Problema n.3
Un corpo rigido è costituito da una sbarretta AB di lunghezza l=0.8 m e massa trascurabile, e da un
anello omogeneo di massa m=2 kg e raggio R=0.1 m attaccato in B alla sbarretta su un punto della
sua circonferenza, avente il suo centro sul prolungamento di AB (si veda la figura). Il sistema può
ruotare senza attrito attorno ad un asse orizzontale passante per A perpendicolare al piano
dell’anello. La sbarretta AB giace inclinata di un angolo =40° rispetto alla verticale sostenuta da
una fune ideale attaccata alla sbarretta nel suo punto medio tesa perpendicolarmente alla sbarretta
stessa. All’altro estremo della fune, per mezzo di una carrucola ideale, è appeso un corpo C di massa
mC soggetto alla forza peso. Inizialmente tutto il sistema è fermo. Ad un certo istante si taglia la fune
ed il corpo inizia a ruotare attorno all’asse passante per A. Determinare:
a) il valore della massa mC del corpo C;
b) il modulo α dell’accelerazione angolare del corpo rigido nell’istante del taglio della fune.

## Problema n.4
Un ramo di un manometro ad U , contenente Mercurio (densità=13.6103 Kg/m3), è connesso con
una camera C nella quale è stato fatto inizialmente il vuoto; l’altro ramo del manometro è esposto
all’aria e la corrispondente pressione, costante, è pari ad 1 atm (si veda la parte sinistra della
figura).
(a) Determinare il dislivello h fra i due rami del manometro;
b) Nella camera viene immesso del gas e si osserva che il dislivello fra i due rami si è ridotto di 15
cm (si veda la parte destra della figura); determinare la pressione del gas contenuto nella camera.

## Problema n.5
Un cilindro adiabatico con asse verticale contenente n=2 moli di un gas ideale biatomico è chiuso
da un pistone adiabatico ideale di sezione S=0.25 m2. Sopra al cilindro è appoggiato un sacco di
sabbia di massa m=30 kg, e la pressione dell’ambiente circostante il cilindro è pamb=104 Pa; in queste
condizioni, il gas dentro al cilindro si trova in uno stato di equilibrio alla temperatura T A= 360 K. Poi
si toglie molto lentamente tutta la sabbia, finché il cilindro si porta in modo quasi statico in equilibrio
con l’ambiente nello stato B. Mantenendo l’equilibrio con l’ambiente, si toglie lo strato isolante e si
mette il cilindro in contatto termico con una sorgente alla temperatura TA fino al raggiungimento di
un nuovo stato di equilibrio C. Infine, sempre mantenendo il contatto termico con la sorgente, si
lascia cadere sopra al pistone un sacco di sabbia di massa m=30 kg e il cilindro ritorna nello stato
iniziale A. Disegnare nel piano di Clapeyron il ciclo compiuto dal gas e determinare:
a) la temperatura TB del gas in B;
b) il lavoro compiuto dal gas nelle trasformazioni AB e BC;
c) la variazione di entropia dell’universo nella trasformazione BC.

# Esame del, 7 Febbraio 2018
Corso di Laurea in Fisica
Compito scritto di Fisica Generale I
M.G. Grimaldi – A. Insolia
per la prova in itinere svolgere i problemi 1, 2, 3 (tempo 2h)
per la prova completa svolgere i problemi 1, 3, 4, 5 (tempo 3 h).

## Problema n.1
Un oggetto puntiforme di massa M=1 kg è appoggiato, in presenza della forza di gravità, nel punto
più basso all’interno di una cavità semicilindrica di raggio R=0.5 m e con asse orizzontale (si veda la
figura). All’istante t=0 all’oggetto viene conferita una velocità orizzontale di modulo v0=4 m/s lungo
un piano perpendicolare all’asse del semi-cilindro, così che esso comincia a muoversi lungo la parete
semi-cilindrica. Trascurando l’attrito si calcoli:
a) l’altezza alla quale avviene il distacco dell’oggetto dalla parete semi-cilindrica;
b) in seguito al distacco dell’oggetto dalla parete semi-cilindrica, l’altezza massima raggiunta
dall’oggetto nella traiettoria successiva.

## Problema n.2
Un corpo A di dimensioni trascurabili e massa mA=5 kg giace su un piano liscio inclinato di un angolo
=30°. Il corpo è collegato verso l’alto ad una molla ideale (con massa trascurabile) parallela al piano,
vincolata ad un estremo ed estesa di x=0.2 m, e verso il basso ad una fune ideale, tesa
parallelamente al piano. All’altro estremo della fune, per mezzo di una carrucola ideale, è collegato
un corpo B di massa mB=3mA soggetto alla forza peso (si veda la figura). Inizialmente tutto il sistema
è fermo. Ad un certo istante, si stacca la molla ed il sistema dei due corpi inizia a muoversi.
Determinare:
a) il valore della costante elastica k della molla;
b) l’altezza h di cui è sceso il corpo B quando il modulo della sua velocità è v=3 m/s.

## Problema n.3
Una corpo rigido è costituito da una sfera omogenea di raggio R=0.2 m e massa M=5 kg e da due
sbarrette di sezione trascurabile, lunghezza l=R e massa m=1 kg; le due sbarrette hanno entrambe
un estremo in contatto con la superficie della sfera, sono orientate radialmente e disposte
simmetricamente rispetto al centro della sfera (si veda la figura). Il corpo, che può ruotare senza
attrito attorno ad un asse fisso z passante per il centro della sfera e perpendicolare alle sbarrette,
inizialmente è fermo. Ad un certo istante, due corpi A e B di dimensioni trascurabili, di uguale massa
mA=mB=m/4 e aventi velocità opposte di modulo v=5 m/s e direzione perpendicolare al piano
contenente l’asse di rotazione z e le sbarrette, urtano in modo completamente anelastico
le sbarrette stesse ai loro estremi liberi (vedi figura) rimanendovi attaccate. Determinare:
a) il momento di inerzia Iz rispetto all’asse di rotazione del corpo rigido prima dell’urto;
b) il modulo ω della velocità angolare del sistema dopo l’urto.

## Problema n.4
Un galleggiante da pesca di materiale plastico di densità ρG=0.3 g/cm3 ha la forma di un disco di
spessore a=1 cm; ad esso è appeso mediante un sottile filo inestensibile un amo di ferro di densità
ρA=7.8 g/cm3 e la cui massa è i 2/3 di quella del galleggiante. Nota la densità dell’acqua marina
(ρ0=1.03 g/cm3), calcolare lo spessore h di cui è immerso il galleggiante.

## Problema n.5
Due moli di gas ideale monoatomico si trovano nello stato A, di volume VA=0.04 m3, pressione pA =
105 Pa e temperatura TA. Il gas viene compresso reversibilmente mantenendo il contatto termico
con un serbatoio alla temperatura TA fino a raggiungere lo stato B. Dallo stato B il gas giunge per
mezzo di una trasformazione adiabatica reversibile allo stato C, con TC=TB/2 e VC=VA/2. Infine, il gas
viene messo in contatto termico con il serbatoio alla temperatura TA fino a raggiungere lo stato
iniziale A. Dopo aver disegnato il ciclo in un piano p-V, determinare:
a) il lavoro scambiato dal gas nella trasformazione AB;
b) la variazione di entropia dell’universo nel ciclo.
[Si osservi che la trasformazione CA è irreversibile]

# Esame del 20 Giugno 2018
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Su un piano orizzontale privo di attrito è posto un corpo A, di massa m,
collegato: a sinistra con un filo di blocco a un ancoraggio fisso; a destra
con un filo di massa trascurabile passante per il piolo liscio P, con
all’estremità un corpo B di massa m appeso nel vuoto; sulla verticale a
una molla di massa trascurabile , di costante elastica K e lunghezza a
riposo l0; come mostrato in figura. Ad un certo istante viene tagliato il
filo di blocco e le due masse iniziano a muoversi. Calcolare la velocità
del corpo A nel momento in cui si stacca dal piano orizzontale (m=0,5
Kg, K=20 N/m, l0=0,5 m).

## Problema n.2
Una barra rigida omogenea a sezione costante di massa M=0,30 Kg e
lunghezza L=0,50 m, può ruotare senza attrito attorno ad un asse
orizzontale passante per il suo estremo O. La sbarra, viene inizialmente
spostata di un angolo 0 dalla direzione verticale e lasciata andare con
velocità iniziale nulla. Quando passa per la direzione verticale con il suo
estremo A urta in modo perfettamente anelastico un piccolo corpo di
massa m=0,05 Kg.
Calcolare la velocità angolare subito dopo l’urto e l’energia dissipata
durante l’urto.

## Problema n.3
Dell’acqua viene pompata da un fiume fino ad un villaggio di montagna attraverso un tubo di
diametro d = 15.0 cm. Il fiume è a quota h1 = 564 m, mentre il villaggio si trova a quota h2 = 2096 m.
Se ogni giorno vengono pompati 4500 m3 di acqua, quale è la velocità dell’acqua all’interno del
tubo? Supponendo che l’acqua scorra nel fiume molto lentamente (v0), quale è la pressione con
la quale viene pompata l’acqua dal fiume al villaggio?

## Problema n.4
Una macchina termica che utilizza n=1 mole di gas perfetto biatomico esegue il seguente ciclo:
AB espansione isoterma irreversibile in contatto termico con un serbatoio di calore a temperatura
T1=400 K, BC compressione isobara reversibile fino al volume iniziale e alla temperatura T 2, CA
isocora reversibile fino allo stato iniziale con la variazione di energia interna ΔUCA=1500 J. Sapendo
che il rendimento del ciclo è 0.02, e dopo aver rappresentato il ciclo in un piano p-V, determinare:
a) La temperatura T2 del gas nello stato C;
b) Il calore complessivo ceduto dal gas in un ciclo;
c) Il calore scambiato dal gas nella trasformazione isoterma;
d) la variazione di entropia del gas nella trasformazione isoterma;
e) la variazione di entropia dell’universo in un ciclo.

## Problema n.5
Un recipiente cilindrico ad asse verticale ha sezione A0=1.00 m2 e
altezza H=2.00 m. Nella metà inferiore del recipiente abbiamo
acqua; nella metà superiore vi sono n=90.0 mol di un gas ideale
(vedi figura). Il recipiente è a tenuta, ma le sue pareti sono
permeabili al calore. La temperatura del sistema è T=300 K. Ad un
certo istante viene praticato un piccolo foro alla base del recipiente
e l’acqua inizia ad uscire. Supponendo che durante la fuoriuscita
dell’acqua la temperatura dei due (gas e acqua) si mantenga
costante e pari a T, determinare:
a) le velocità di uscita dell’acqua subito dopo aver praticato il foro e
un momento prima che inizi ad uscire il gas;
b) il calore scambiato e il lavoro compiuto dal gas durante la fuoriuscita dell’acqua.

# Esame del, 4 Luglio 2018
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Una palla viene lanciata da un punto O situato ad un’altezza h=2.00 m sopra il suolo, con velocità
iniziale v=10.0 m/s, ad un angolo θ=45° con la direzione orizzontale. La palla rimbalza elasticamente
(senza perdite di energia cinetica) contro un muro perfettamente verticale e liscio, posto a distanza
d=3.40 m dal punto O (vedi figura).
Trascurando la resistenza dell’aria, si calcolino:
a) la distanza D dal muro a cui la palla colpisce il suolo;
b) il modulo della sua velocità nello stesso momento.

## Problema n.2
Un’asta sottile omogenea di lunghezza l=4.00 m e di massa m=4.00 kg è incernierata ad un estremo
con una cerniera priva di attrito. L’asta è, inizialmente, in posizione verticale come indicato in figura.
Una piccolissima perturbazione fa sì che l’asta inizi a ruotare e a cadere. Quando l’asta ha percorso
un quarto di giro ed è in posizione orizzontale (vedi figura), calcolare:
(a) la velocità angolare ω dell’asta e la velocità vcm del suo centro di massa;
(b) il rapporto fra vcm e la velocità v che l’asta avrebbe se, invece di ruotare, fosse in caduta libera
fra le stesse quote del centro di massa;
(c) l’accelerazione angolare α dell’asta.

## Problema n.3
Una sfera metallica di raggio r=7.1 cm e densità =6.7102 kg/m3 è appesa all’estremo inferiore di
una molla (di massa trascurabile) e costante elastica k=50 N/m che è posta verticalmente e il cui
altro estremo è fissato ad un piano orizzontale.
a) Calcolare la variazione di lunghezza della molla quando la sfera viene immersa in olio (densità
pari a o=9.20102 kg/m3);
b) La sfera, immersa in olio, viene spostata dalla sua posizione di equilibrio e poi lasciata andare
cosicchè inizi ad oscillare sottoposta, anche, alla forza di attrito viscoso = − con b=1.7110-2
Ns/cm. Nel caso la massa della sfera sia m=20 g, determinare la frequenza di oscillazione.
c) Riferendosi al caso precedente (b), determinare quale debba essere il valore della massa della
sfera affinchè il sistema ritorni all’equilibrio nel tempo più breve possibile.

## Problema n.4
Tre moli di un gas ideale monoatomico sono soggetti al ciclo frigorifero ABCDA. Il gas, che si trova
inizialmente allo stato A all’interno di un contenitore adiabatico ideale, viene portato allo stato B
tramite un’espansione libera in cui l’entropia dell’universo varia di 27.4 J/K. Mantenendo costante
il volume e togliendo l’isolamento del contenitore, il gas viene portato in modo molto lento e
graduale senza attriti allo stato C, alla temperatura TC=150 K; durante questa trasformazione, il gas
cede all’ambiente un calore QBC=–7500 J. Per mezzo di una trasformazione adiabatica reversibile, il
gas viene poi portato allo stato D in cui il volume del gas ritorna ad essere quello dello stato iniziale
A. Infine, a volume bloccato, il gas viene messo in contatto termico con un serbatoio a temperatura
TA finché ritorna allo stato iniziale. Dopo aver disegnato il ciclo nel diagramma pV, determinare:
a) la temperatura TD del gas in D;
b) il lavoro fatto dal gas nel ciclo;
c) l’efficienza del ciclo;
d) la variazione di entropia dell’universo nel ciclo.

## Problema n.5
Un cilindro di 100 cm2 di base e di 0.2 m di altezza ha nel suo interno un pistone adiabatico che
inizialmente lo divide in due regioni uguali A e B . I due recipienti contengono entrambi 0.2 moli di
O2 (da trattarsi come gas ideale) alla temperatura di 27 °C . Il cilindro ha una base conduttrice
attraverso la quale vengono fornite 103 cal. Si constata che il pistone si sposta di 5 cm . Assumendo
tutte le trasformazioni reversibili, determinare le temperature finali del gas in A e B. (Calore molare
dell’ossigeno Cv=5 cal/K).

# Esame del, 5 Settembre 2018
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova in itinere (2 ore) svolgere i problemi: 3, 4, 5
Per la prova completa (3 ore) svolgere i problemi: 1, 2, 3, 4

## Problema n.1
Un oggetto, collegato ad una molla di costante elastica k=4.00 · 104 N/m, inizialmente in posizione
di riposo, esplode dividendosi in due frammenti. Di questi, il primo, di massa m1=4.00 kg, viene
proiettato in avanti con velocità v1=12.0 m/s; il secondo, di massa m2=1.00 kg, resta vincolato alla
molla, e dopo averla compressa, inizia ad oscillare. Determinare:
a) il valore x della massima compressione della molla;
b) l’energia meccanica totale del sistema dopo l’esplosione.

## Problema n.2
Due sfere omogenee di raggio R=1.00 cm, aventi la medesima massa m=100 g, scendono lungo un
piano inclinato, di inclinazione θ=1.72°. La prima sfera scivola senza rotolare in assenza di ogni forma
di attrito; la seconda sfera scende rotolando senza strisciare, in assenza di attrito volvente.
Determinare le accelerazioni con le quali scendono le 2 sfere.

## Problema n.3
Una boa sottomarina di forma sferica e massa trascurabile è ancorata al fondo mediante una catena
di massa m=40 kg e volume trascurabile.
a) Determinare il valore minimo V* del volume della boa necessario a mantenere tesa la catena.
b) Determinare la forza esercitata dalla catena sulla boa nel caso che essa abbia un volume V=3V*.
c) Nelle condizioni del punto b) la catena si disancora dal fondo, rimanendo attaccata alla boa.
Determinare l’accelerazione del sistema ed il tempo che la sommità della boa impiega a raggiungere
la superficie dell’acqua se inizialmente si trova ad una profondità h=10 m.
d) Una volta che essa ha raggiunto la superficie, determinare la frazione del volume della boa che
emerge dall’acqua all’equilibrio.

## Problema n.4
Ad un gas ideale biatomico viene fatto seguire il ciclo reversibile costituito da un’espansione isobara
(12), un’espansione adiabatica (23) e una compressione isoterma (31). Pressione e volume
dello stato 1 sono p1=3.00 atm e V1=30.0 dm3; nello stato 3 il volume del gas è V3=4V1. Sapendo che
il numero di moli di gas è n=3.00 mol e dopo aver disegnato il ciclo in un piano p-V, determinare:
a) la temperatura T2 e il volume V2 dello stato 2;
b) il lavoro L prodotto dal gas nell’intero ciclo;
c) il rendimento η del ciclo.

## Problema n.5
Un pendolo, costituito da un blocchetto di ferro (massa m=1 Kg, calore specifico c=448 J/Kg K)
appeso ad un filo di massa trascurabile, è posto all’interno di un contenitore di volume V=22,4 litri,
avente pareti rigide fatte di materiale termicamente isolante e a tenuta. Dentro il contenitore è
presente inoltre aria (da considerarsi come un gas ideale biatomico) a pressione atmosferica e
temperatura ambiente (T0=300 K). Il pendolo viene fatto oscillare e si osserva che la sua velocità,
quando transita sulla verticale, è v=3.5 m/s. Dopo un certo tempo, il pendolo cessa di oscillare. Si
determini:
1) la temperatura del sistema alla fine delle oscillazioni,
2) la variazione di entropia dell’universo a seguito della trasformazione avvenuta.